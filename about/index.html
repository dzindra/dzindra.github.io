---
active: about
title: Kdo jsem
---
<h2>{{ page.title }}</h2>

<p>Přes den programátor a po večerech kutil - počítače a technika obecně mě baví a nepřestává zajímat. Už jako malý
    jsem z Merkuru a Lega stavěl věci, které se různě hýbaly a blikaly. Na Didaktiku M jsem vytvářel jednoduché
    prográmky a postupně jsem se učil programování na PC. Fascinovaly mě počítačové hry a byl jsem zvědavý,
    jak se vlastně dělají. Spolu s kamarády jsme zkoušeli tvořit hry a snaha byla nakonec úspěšná
    (alespoň v našem měřítku) - naše hra
    <a href="http://www.hrej.cz/plne-hry-zdarma/akce/arkada/tanky-ii-jvp/" target="_blank">Tanky 2</a>
    se objevila na CD v časopisu Score (sice ji tam člověk musel pořádně hledat, ale byla tam).</p>

<p>S nástupem mobilů, které měly barevný displej a možnost spouštět Java aplikace jsem se začal věnovat programování
    v Javě. Pro tyto telefony jsem vytvořil několik her a aplikací. V soutěži Becherovka Game jsem se s RPG hrou
    <a href="http://game.becher.cz/?page=game&amp;id=246" target="_blank">Prokletí Becherova</a> umístil na druhém místě.</p>

<p>Všechny hry si můžete prohlédnout v sekci <a href="/muzeum/">muzeum</a>.</p>

<p>V roce 2006 jsem začal v Praze studovat na ČVUT obor elektrotechnika a informatika, kde jsem vyráběl různá elektronická
    zařízení a nakonec jsem měl na toto téma i
    <a href="https://dip.felk.cvut.cz/browse/details.php?f=F3&amp;d=K13136&amp;y=2009&amp;a=dolezjin&amp;t=bach" target="_blank">bakalářskou práci</a>.
    Během studia jsem na zakázku naprogramoval několik mobilních her. Také jsem spolupracoval na mobilní a desktop
    aplikaci pro streamování videa z bezpečnostních kamer.
</p>

<p>Ke konci studia jsem začal pracovat na projektu informačního systému pro callcentrum. Původně se mělo jednat o menší
    projekt v Javě, který se nakonec protáhl na téměř dva roky a vystřídalo se na něm přes deset programátorů.</p>

<p>Po krátké pauze jsem se věnoval PHP a Nette frameworku, který se stal mým oblíbeným nástrojem pro výrobu webů.
    Nejzajímavějším projektem v této oblasti je nástroj pro vytváření Facebook stránek Slytab.com.</p>

<p>Když Apple vydal SDK pro iPhone, začal jsem se zajímat o programování pro iOS. Nejdříve jako koníček, ale postupně
    se z toho stal můj hlavní zdroj příjmu. Aplikace, na kterých jsem spolupracoval jsou
    <a href="https://itunes.apple.com/cz/app/lidove-noviny/id430847422?mt=8" target="_blank">Lidové Noviny</a>,
    <a href="https://itunes.apple.com/cz/app/mf-dnes/id484913802?mt=8" target="_blank">MF DNES</a>,
    <a href="https://itunes.apple.com/cz/app/hospodarske-noviny/id471315011?mt=8" target="_blank">Hospodářské Noviny</a>
    a <a href="https://itunes.apple.com/cz/app/tydenik-echo/id886689760?mt=8" target="_blank">Týdeník Echo</a>.

    Na AppStore je k nalezení i jedna moje &quot;hobby&quot; aplikace - <a href="https://itunes.apple.com/cz/app/infotabule/id515329309?mt=8" target="_blank">InfoTabule</a>.</p>

<p>V roce 2016 jsme s několika kamarády pronajali prostor v Praze a přestavěli ho na elektodílnu <a href="https://thecave.cz" target="_blank">The Cave</a>.</p>
